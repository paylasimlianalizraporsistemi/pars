## Blokzinciri Tabanlı Paylaşımlı Analiz Rapor Sistemi: PARS
Araştırma, geliştirme ve test süreçlerine ev sahipliği yapan laboratuvarlardaki bulgular sonucu oluşturulan raporların geleneksel yöntemlerle depolanması, paylaşılması ve erişilmesi aşamalarındaki sorunları tespit edilmiş ve alan uzmanlarından teyit edilmiştir. Veri bütünlüğü, takip edilebilirlik, erişilebilirlik ve güvenilirlik alanındaki eksiklerin giderilmesi için teknolojik gelişmelerden yararlanılabilir. Bu proje, analiz laboratuvarlarından çıkan raporların, değiştirilemez, takip edilebilir olmasını ve az maliyetle depolanmasını sağlayan PARS (Paylaşımlı Analiz Rapor Sistemi) sistemi bir çözüm önerisi olarak sunmaktadır. Bu sayede laboratuvarlar, denetleyici kurumlar, firmalar ve tüketiciler arasındaki bilgi paylaşımının güvenilir ve doğrulanabilir bir hale getirilmesi hedeflenmektedir. Bu amaçla, blokzinciri ve IPFS (InterPlanetary File System) gibi dağıtık ve merkeziyetsiz teknolojilerin birleştirilmesiyle oluşturduğumuz sistem ile öncelikle ulusal çapta güvenilir bir rapor (belge) takip sisteminin oluşturulması amaçlanmıştır. Sistemin dağıtık yapısı sürekli çalışabilir olma özelliğini beraberinde getirmektedir. Geliştirilen akıllı kontratlar ile otonom bir yapının oluşturulması amaçlanmıştır. IPFS sayesinde sürdürülebilir ve ölçeklenebilir bir dosya sistemi yapılmıştır. Yapılan prototip ve testler ile birlikte, sistemin düşük maliyetli cihazlarda çalışabilir olduğu kanıtlanmıştır. İlerleyen süreçlerde PARS aracılığıyla laboratuvar raporlarından elde edilen verilerin, takip edecek yapay zeka çalışmalarında kaynak veri olarak kullanılabileceği de öngörülmektedir. PARS prototipinin kaynak kodları açık kaynak olarak paylaşılmıştır.

## Fig 1. PARS Sistem Şeması
<img src="https://github.com/paylasimlianalizraporsistemi/pars/blob/main/parssema.png" width="800" alt="PARS Sistem Şeması">

Proje geliştirme aşamasındadır.


